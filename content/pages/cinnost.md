---
title: "Činnost"
---

<h2 class="text-2xl md:text-3xl font-bold tracking-tight flex items-center gap-2">Oddíl běžeckého lyžování</h2>

Běžecké lyžování je zdaleka největším oddílem a pro mnohé synonymem Sokola Skuhrov. Šest licencovaných trenérů se věnuje desítkám svěřenců od předškoláků po dorostence. Jsme vybraným oddílem mládeže České obce sokolské a Sportovním střediskem ČR. Každoročně se účastníme seriálu Poháru Libereckého kraje, Českého poháru a Mistrovství ČR v běhu a na lyžích. Mimo zimní sezonu běháme v přírodě, jezdíme na kolech a kolečkových lyžích/bruslích. Doplňkově zařazujeme vodní turistiku, horolezectví, plavání a výlety v okolních horách. Několikrát ročně vyrážíme na vícedenní soustředění. Vlastní internetové stránky máme [zde](https://lyzari.sokolskuhrov.cz/).

<hr class="my-8 border-t border-gray-200" />

<h2 class="text-2xl md:text-3xl font-bold tracking-tight flex items-center gap-2">Kroužek všestrannosti</h2>

Děti cvičí na žíněnkách, kruzích, lavičkách, žebřinách, šplhají o tyči a na provaze, skáčou přes švihadlo, švédskou bednu a hrají si s míčem. Využíváme i kolovadla a různé prolézačky. Děti se učí koordinaci, obratnosti, vytrvalosti, překonávání strachu z výšek a v neposlední straně i disciplíně.

Kroužek probíhá každé pondělí od 17 do 18 hodin v tělocvičně místní školy a je určen pro děti od 4 do 12 let. Cvičitelkou je sestra Alena Halamová.

<hr class="my-8 border-t border-gray-200" />

<h2 class="text-2xl md:text-3xl font-bold tracking-tight flex items-center gap-2">Sebeobrana pro děti</h2>

Sebeobrana dětí je specifická a má své odlišnosti od verze pro dospělé. V dětské sebeobraně převážnou část zastupuje složka taktických dovedností, vybudování a posílení psychické odolnosti. Rovněž kondiční příprava je důležitá, kdy její součástí je výuka jednoduchých a účinných technik pro případ fyzického napadení. Cílem je naučit děti jak jednat v různých krizových situacích.

Tréninky probíhají každý pátek od 16:30 pro děti od 6 – 9 let a od 17:30 pro starší. Vede bratr Tomáš Zika.

<hr class="my-8 border-t border-gray-200" />

<h2 class="text-2xl md:text-3xl font-bold tracking-tight flex items-center gap-2">Sebeobrana pro dospělé</h2>

Každý člověk má právo se bránit. Sebeobrana je prostředek jak se naučit obraně za pomoci jednoduchých, snadno zapamatovatelných technik a pohybů, použitelných za jakékoli situace. Řídíme se heslem – v jednoduchosti je síla, pokud víme jak ji použít. Důležitým faktorem je i zvyšování fyzické a psychické kondice. V sebeobraně necvičíme v žádném kimonu ani předepsaném oblečení, nepoužíváme cizojazyčné názvosloví technik.

Trénink se koná každou neděli od 19:00. Vede bratr Tomáš Zika.

<hr class="my-8 border-t border-gray-200" />

<h2 class="text-2xl md:text-3xl font-bold tracking-tight flex items-center gap-2">Rehabilitační hýbánky</h2>

Cvičení vedené fyzioterapeutkou v konceptu [DNS](https://www.dns-cz.com/). Využíváme i vývojové pozice a prvky power jógy. Lekce se zaměřují na stabilitu trupu, postavení kloubů při pohybu a protažení svalů. Hodina je zakončena krátkou relaxací.

Cvičení je vhodné pro muže i ženy ve věku 7-102 let. Lze jej pojmout i jako sportovní kompenzaci. Kapacita je omezena na 10 osob. Cvičí sestra Jana Tomášková.

<hr class="my-8 border-t border-gray-200" />


